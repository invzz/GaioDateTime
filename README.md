# GaioDateTime
Implementazione del Calendario Gaio
---

In un universo parallelo, nel 49 a.C. Giulio Cesare scelse di non varcare il Rubicone.
Depose invece le armi, sciolse le sue legioni, evitò la guerra civile e si ritirò a vita privata. 
Il senato non gradì ugualmente la cosa, e lo fece avvelenare con il cianuro poco dopo. 
A causa del fatto che Giulio Cesare non divenne mai imperatore, non poté avviare la riforma del confusissimo Calendario di Numa (Pompilio, uno dei re di Roma) in vigore all'epoca e quindi non venne mai introdotto il Calendario Giuliano che porta il suo nome. Calendario che, a parte per un bug risolto mille anni dopo tramite una patch chiamata Calendario Gregoriano, è ancora lo stesso che usiamo noi oggi.

In questo universo parallelo il figlio Ottaviano, invece di succedergli al potere, studiò come astronomo, e creò un nuovo calendario, seguendo i più rigorosi canoni dell'aritmetica. Il calendario si diffuse velocemente e in suo onore prese il nome di Calendario Gaio, dal praenomen di Ottaviano.

Il calendario non fu mai più cambiato, ma i nomi di giorni e mesi furono riadattati con la scomparsa del latino in favore di altre lingue, e la numerazione passò dai numeri romani a quelli arabi
Userò i nomi italiani moderni dell'universo parallelo per raccontarvi come funziona!
---

Come funziona il calendario Gaio:


- un anno è composto da 365 giorni, divisi in 13 mesi da 28 giorni ciascuno, più un giorno in disavanzo
- il giorno in disavanzo è il primo dell'anno, si chiama Capodanno e non fa parte di alcun mese
- i mesi sono: Gennaio, Febbraio, Marzo, Aprile, Maggio, Giugno, Luglio (dedicato alla memoria dello scomparso padre Giulio), Agosto (nome onorifico assegnatogli dal senato per il suo     notevole lavoro sul calendario), Settembre, Ottobre, Novembre, Dicembre, e il tredicesimo mese si chiama Fineanno
- ogni quattro anni v'è un giorno in disavanzo che non fa parte di nessun anno
- il giorno in più si chiamava Capociclo
- i gruppi di quattro anni si aprono con il Capociclo, e ciascun gruppo si chiama Ciclo
- ogni mese è composto da 7 Quattrimane, o se preferite settimane, di 4 giorni ciascuna
- i giorni della settimana sono: Lunedì, Venerdì, Saturdì, Soledì (l'equivalente antico della domenica di epoca cristiana, quando il giorno era dedicato al Sole, nell'universo parallelo il cristianesimo non ha mai preso piede)
- il primo giorno di Gennaio è sempre Lunedì, e i giorni procedono a ciclo tranne che per Capodanno e Capociclo che sono sempre Soledì
- le Quattrimane di ciascun mese sono numerate da 1 a 7
- di ogni Ciclo, il primo anno si chiama I (primo), il secondo II (secondo), etc.
- sappiamo che l'1 Gennaio 1999 corrisponde al Capociclo c#512